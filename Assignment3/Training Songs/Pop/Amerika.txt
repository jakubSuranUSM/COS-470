Su sinn se also uss, die Kääls,
Luhr ens, ene Nejer hann se och dobei!
Luhr ens op dämm Panzer dä,
Wenn et huh kütt, ess dä achzehn, dä hätt uns befreit!
Vüür dänne hann se uns jewarnt
Wiesu hammer bloß ahn all dä Driss jejläuv?
Die Junge hann jet durchjemaat
Vum Kanal bess her ess wigg, wemmer durch Mine läuf
Wo die herkumme ess jetz Naach
Die schloofe jetz noch öm die Zick, jenseits vum Ozean
Die hann Hühser, hüher als dä Dom
Do läuf dä janzen Daach nur Jazz em Radio

Et heiß, do wöhr jeder glisch
Ejal, ob ärm oder risch Amerika
Un do kräät jeder sing Chance
E Paradies vun nem Land Amerika

Nä, Amis he en unserer Strooß
Jetz saach nit, du hätts et vun Ahnfang ahn jewoss.
He, Mister, hässte Schokolaad? 
Die Kinder hann ihr Angs als eezte affjelaat un se ahnjeschwaad.
Wat jööv ich für en Lucky Strike!
Ich rauche nur noch Strüh, sick ner Ewigkeit
Wohl dämm, dä su ne Kreech jewennt
Denn dä kann Fraue hann für paar Nylonströmp
Wo die herkumme hann se et joot
Do woor kein einzije Stadt je vun ner Bomb bedroht
Do drövve stonn all Hühser noch
Do weed jeder satt, weed jede Meddaach wärm jekoch

Et heiß, do wöhr jeder glisch,
Ejal, ob ärm oder risch Amerika
Un do kräät jeder sing Chance,
E Paradies vun nem Land - Amerika