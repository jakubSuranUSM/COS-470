La borsa di una donna pesa come se ci fosse la sua vita dentro 
Tra un libro che non vuole mai finire ed altri trucchi per fermare il tempo 
C’è la sua foto di un anno fa che ha messo via perché non si piaceva 
Ma a riguardarla adesso si accorge che era bella ma non lo capiva 
La borsa di una donna riconosce le sue mani e solo lei può entrare 
Nascosto in una tasca c’è quel viaggio che è una vita che vorrebbe fare 
Milioni di scontrini, l’inutile anestetico del suo dolore 
E stupidi sensi di colpa per quel desiderio di piacere 
E se ci trovasse quei giorni 
Di carezze fra i capelli 
Lei per due minuti soli 
Pagherebbe mille anni 
Anni spesi per ritrovare 
Le cose che qualcuno è riuscito a smarrire 
La voglia di sorridere, di perdonare 
La debolezza di essere ancora 
Come la vogliono gli altri 
La borsa di una donna non si intona quasi mai con quel che sta vivendo 
Nasconde il suo telefono gelosa di qualcuno che la sta chiamando 
Vicino alle sue chiavi la solita ossessione di scordarle ancora 
E in quel disordine apparente la paura di restare sola 
La borsa di una donna che può rivelare i suoi segreti in un momento 
E forse nella tua distrattamente la sua vita c’è rimasta dentro 
Tu che pensavi che ci fosse rimasto un po di spazio per un altro amore 
Invece nella borsa di una donna non c’è posto per dimenticare, dimenticare… 
E vai dove ti porta il cuore, si
Un ritaglio dentro la patente 
Ci sei stata mille volte ma 
Non ci hai mai trovato niente 
Niente che ti aiuti a capire 
Il senso di una sera che non sa meravigliare 
Il senso del tuo ricordare e progettare 
Scordandoti di vivere adesso 
Adesso che si alza un vento che spazza le nuvole 
E che si porta via gli inverni 
La polvere, i dubbi e i miracoli 
Aspettati mille anni 
Anni spesi per ritrovare 
Le cose che qualcuno è riuscito a smarrire 
La voglia di sorridere, di perdonare 
La debolezza di essere ancora 
Come ti vogliono gli altri 
La borsa di una donna pesa come se ci fosse la mia vita dentro