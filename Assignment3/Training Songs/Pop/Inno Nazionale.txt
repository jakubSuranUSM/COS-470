Io sono troppo bolognese,
Tu sei troppo napoletano
Egli è troppo torinese
E voi siete troppo di Bari
Sì noi siamo troppo orgogliosi,
Loro sono troppo veneziani
E anche dentro la stessa città,
Siamo sempre troppo lontani!

E siamo sempre troppo romani,
E si che siamo troppo milanesi
E lo vedi anche allo stadio
Che siamo sempre troppo tesi
Siamo tifosi poco sportivi
Perché siamo troppo fiorentini
E la polizia controlla
Che non stiamo troppo vicini!

E allora son troppo bolognese,
Tu sei troppo cagliaritano
Sventoliamo troppe bandiere,
Col bastone nella mano
E diventiamo troppo violenti,
E se non ci spacchiamo I denti
Comunque ci promettiamo in coro
Che ci romperemo il culo!

E io sono troppo emiliano,
Tu sei troppo siciliano
Egli è troppo calabrese,
E voi troppo molisani
E noi siamo troppo chiusi,
Loro son troppo altoatesini
E anche se è caduto il muro,
Abbiamo sempre troppi confini!

E poi eravamo troppo fascisti
E anche troppo menefreghisti
Allora giù botte coi manganelli
Comunque non eravamo troppo fratelli
Poi diventammo troppo comunisti,
E anche troppo democristiani
E sì che il tempo passa
Ma siamo ancora troppo italiani!

Sì che eravamo troppo fascisti
Oppure troppo menefreghisti
E allora giù botte coi manganelli
Non eravamo troppo fratelli
Poi diventammo troppo comunisti
E anche troppo democristiani
E sì che il tempo passa
Siamo ancora troppo italiani!