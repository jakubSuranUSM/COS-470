Aveva uno sguardo intenso e diretto
Le dita curate e un sarcasmo congenito
Labbra sottili, armonioso contorno 
Di denti bianchi e perfetti

Poche parole, eleganza nei modi
Una lieve cadenza d'oltralpe e dominio di sé

Gli incontri divennero assidui e frequenti
Nei luoghi e agli orari più insoliti
Quell'uomo intrigante teneva le redini 
Con singolare destrezza

Pochi preamboli quando mi chiese
Vorresti sposarmi? Era onesto e sicuro di sé 

Ricordo il giorno del mio matrimonio
L'abito bianco di seta ed organza
Fiori d'arancio intorno all'altare
Aspettavo il mio sposo con devozione

La chiesa gremita di gente annoiata 
Per l'interminabile attesa
Alle mie spalle sbadigli e commenti 
E di lui neanche l'ombra lontana

Pochi preamboli quando mi chiese
Vorresti sposarmi? Era onesto e sicuro di sé

Ricordo il giorno del mio matrimonio
L'abito bianco di seta ed organza
Nessuno sposo impaziente all'altare 
Soltanto un prete in vistoso imbarazzo 
Ricordo il giorno del mio matrimonio
L'abito bianco di seta ed organza
Nessuno sposo impaziente all'altare 
Soltanto un prete in vistoso imbarazzo

Ricordo il giorno del mio matrimonio
L'abito bianco di seta ed organza
Nessuna marcia nuziale
Soltanto il mio tacito requiem 
E immenso cordoglio