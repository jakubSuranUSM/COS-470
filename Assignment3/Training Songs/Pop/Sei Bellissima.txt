Che strano uomo avevo io
Con gli occhi dolci quanto basta
Per farmi dire sempre
"Sono ancora tua"

E mi mancava il terreno
Quando si addormentava sul mio seno
E lo scaldavo al fuoco umano della gelosia

Che strano uomo avevo io
Mi teneva sotto braccio
E se cercavo di essere seria
Per lui ero solo un pagliaccio

E poi mi diceva sempre
"Non vali che un po' più di niente"
Io mi vestivo di ricordi
Per affrontare il presente

E ripensavo ai primi tempi
Quando ero innocente
A quando avevo nei capelli
La luce rossa dei coralli

Quando ambiziosa come nessuna
Mi specchiavo nella luna
E lo obbligavo a dirmi sempre

"Sei bellissima, sei bellissima"
Accecato d'amore mi stava a guardare
"Sei bellissima, sei bellissima"

Se pesco chi un giorno ha detto
"Il tempo è un gran dottore"
Lo lego a un sasso stretto stretto
E poi lo butto in fondo al mare

Son passati buoni buoni
Un paio d'anni e di stagioni
Ho avuto un paio di avventure
Niente di particolare

Ma io uscivo a cercarti
Nelle strade, fra la gente
Mi sembrava di voltarmi 
All'improvviso e vederti nuovamente
E mi sembra di sentire ancora

"Sei bellissima, sei bellissima"
Accecato d'amore mi stava a guardare
"Sei bellissima, sei bellissima"

"Sei bellissima, sei bellissima"

"Sei bellissima, sei bellissima"