Mare bagnasciuga carezza che ti bagna 
Fiocco di neve cade come piuma sopra la montagna 
Torrente d'acqua da bere con le mani 
Parco cittadino bella ragazza che gioca con I cani 
Ospitalità dolce benvenuto 
Trasformare in melodia lo strascico di uno starnuto 
Salute! niente medicine 
Con il mio aeroplano sorvolare sulle tue colline 
Atterrarti morbido sopra le tue guance 
Rubo da mogol quella metafora delle due arance 
Ascoltare il padreterno che improvvisa jazz 
Vento sulle foglie che frusciando caccian via lo stress 
Starsene così 

Con in faccia un sì fino a lunedì 
Dolce fare niente dolce rimandare 
Stare con I piedi penzoloni guardando il mondo girare 
Andare andare aspettare dolcemente l'ora di mangiare 
Guardare l'erba crescere e l'acqua evaporare 
Tranquillamente all'ombra di una fresca brezza farsi accarezzare 
Dare forma tonda a bolle di pensieri 
Che scoppiano nell'aria non appena si fan troppo seri 
O troppo pesi starsene leggeri 
Trasformare le ore in mesi 
Come foglia lungo il fiume dentro la corrente dolcemente arresi 
Siiii starsene così 

Con in faccia un sì fino a lunedì 
Dolce fare niente dolce respirare 
Con il braccio fuori dal finestrino farsi trasportare 
Dalla riga bianca in mezzo al nero delle strade 
Stare come un fiore nella pioggia di quello che accade 
Sentir gli odori la merda 
Dei porcili confondersi con il profumo d'erba 
Di infiniti aprili e starsene così come non sta chi c'ha da fare 
Con il volante tra le mani e il ritmo che ti fa dondolare 
Niente male dondolare 
Sentirsi come sale silenziosi dentro un grande mare 
Sì starsene così 

Con in faccia un sì fino a lunedì 
Dolce fare niente dolce rimandare 
Dolce far vacanza senza viaggi da organizzare 
Agenzie turistiche sudori d'aeroplano 
Dogane e pizzerie sempre più uguali più si va lontano 
Vivere su marte cambiare l'atmosfera 
Respirare ossigeno respirare ossigeno ed espirare pura primavera 
Pura primavera primavera un due tre 
Che giorno è